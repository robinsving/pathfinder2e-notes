Wontan

Stridens hetta har lagt sig och vi har alla kommit överens om att ta en paus för att förbinda sår och ta lite vatten och du passar på att ta en extra bra titt på Grimm där han sitter på en sten och fokuserar samtidigt som en av dina andra kamrater förbinder honom.

Den storväxta Grimm ser inte ut som vilken orc som helst. Trots alla strider vi har sett tillsammans så saknar hans ansikte både djupa sår och blessyrer. Bra läkekött, kanske?

Klädd i sin blanka rustning så inser vem som helst lätt att Grimm är någon typ av helig krigare - rustningens insignia av Tre Prisman (representationen av Gudarna [[Desna]], [[Sarenrae]], [Shelyn](https://2e.aonprd.com/Deities.aspx?ID=17)) gör det hela säkert. Det är någonting utöver rustningen och ansiktet som gnager när man ser på orcen. Kan inte riktigt sätta fingret på det, men… någonting… ljust?

Förbanden läggs på lager efter lager på Grimm - denna strid var mycket blodig, speciellt för honom - och du minns helt plötsligt någonting anmärkningsvärt i sättet som han slåss på - som att han saknar hänsyn till sitt eget välmående i stridens hetta. Istället så hängiver han sig mycket mer till att hålla sin sköld starkt vid sin sida och han har alltid ett konstant öga på sina kamrater.

Förutom rustningen är han klädd i en starkt violett cape, en stor warhammer på ryggen, under rustningen har du tidigare sett att han har en amulett runt halsen i form av en fjäder - säkert någonting religiöst.

Sedan är det hans sköld - den är väldigt speciell för honom. Medan hans hammare bara rengörs från gammalt blod någon gång ibland så är det alltid skölden som får all hans fokus. Det är den han brukar be över, och rengöra och polera när det behövs. Du har fått se den på nära håll - Grimm står den på den. Med tanke på att hans reparationsverktyg i hans kit är smidjerelaterat så verkar det inte osannolikt att han har gjort den själv. "Danak Grim" kallar han den.

Det finns även någonting tryggt med honom som person, utrustningen exkluderat; att vara i hans närhet är säkrare än att vara långt borta när fiender är nära. Det är någonting med att hans pondus som Champion som gör att fiender som utför skadliga handlingar verkar få någonting tveksamt i blicken - ibland har de till och med struntat i att fullfölja sina attacker.

Undrar varför han är så fascinerad av Hellknight?